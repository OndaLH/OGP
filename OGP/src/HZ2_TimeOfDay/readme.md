Maak een Eclipse-project timeofday met daarin een klasse TimeOfDay en een JUnit Test Case TimeOfDayTest. Elke instantie van klasse TimeOfDay moet een tijdstip voorstellen, dus een aantal uren tussen 0 en 23 en een aantal minuten tussen 0 en 59. Laat de klant toe een TimeOfDay-instantie aan te maken met een gegeven aantal uren en aantal minuten, en het aantal uren en het aantal minuten van een gegeven TimeOfDay-instantie op te vragen en in te stellen. Zorg dat je klasse goed geÃ«ncapsuleerd is, zodat je later de interne voorstelling kan wijzigen zonder klanten te breken. Schrijf in de JUnit Test Case voldoende assert statements zodat alle regels code van je TimeOfDay-klasse getest worden. (Dit kan je nagaan met de Run with Coverage-functionaliteit van Eclipse.) Voorzie de TimeOfDay-klasse van volledige informele en formele documentatie: precondities, postcondities, publieke klasse-invarianten (ook abstractetoestandsinvarianten genoemd) en private klasse-invarianten (ook representatie-invarianten genoemd). Installeer FSC4J zodat je formele documentatie mee getest wordt bij het runnen van je JUnit Test Case.

Sla die versie van je project dan op als een Git commit, en push hem naar een private repository op GitHub. Maak dan een aangepaste versie van TimeOfDay die precies dezelfde API aanbiedt aan de klant (dus aan TimeOfDayTest), maar die enkel een veld "int minutesSinceMidnight" heeft in plaats van een veld "int hours" en een veld "int minutes". De ongewijzigde test suite moet dus blijven slagen. Sla deze versie ook op als een commit en push hem naar GitHub.
