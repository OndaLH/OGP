Definieer en implementeer een IntList-abstractie, waarvan elke instantie een reeks int-waarden opslaat. Laat de klant toe een lege IntList-instantie aan te maken, de lengte van de reeks op te vragen, het element op een gegeven index, en een array met alle elementen. Laat de klant ook toe een element toe te voegen aan het einde van de reeks en te verwijderen van het einde van de reeks. Voorzie zo volledig mogelijke documentatie en een volledige testsuite. (Om helemaal volledige documentatie te schrijven heb je technieken nodig die je nog niet kent, maar probeer ze toch al zo volledig mogelijk te krijgen.) Genereer Javadoc voor de IntList-API.

Voorzie twee implementaties: eentje die een array gebruikt om de elementen op te slaan, en eentje die een gelinkte lijst van nodes gebruikt (zoals in de JLearner-voorbeelden). De twee implementaties moeten precies dezelfde API aanbieden en dus ook een ongewijzigde test suite doen slagen. Je kan de twee implementaties opslaan in aparte Git-commits (of zelfs in aparte Git-branches als je kunt uitvissen hoe dat moet).
