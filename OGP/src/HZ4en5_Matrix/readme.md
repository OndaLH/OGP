Definieer en implementeer een Matrix-abstractie. Een instantie van de abstractie stelt een matrix van kommagetallen (Java-typedouble) voor. Laat de klant toe een Matrix-object aan te maken met een gegeven aantal rijen en kolommen en gegeven elementen, waarbij de elementen gegeven worden in een array in row major order (dus eerst de elementen voor de eerste rij, dan de elementen voor de tweede rij, enz.). Laat de klant toe het aantal rijen, het aantal kolommen, en het element op een gegeven rij en kolom op te vragen. Laat de klant ook toe de elementen op te vragen als een array in row major order, als een array in column major order, en als een array van rijen (waarbij elke rij een array is).

Voorzie een immutable versie, met een methodescaleddie een nieuwe matrix teruggeeft waarvan elk element een gescaleerde (dus met een gegeven getal vermenigvuldigde) versie is van het overeekomstige element van de gegeven matrix, en een methodeplusdie een nieuwe matrix teruggeeft waarvan elk element de som is van de overeenkomstige elementen van de twee gegeven matrices.

Voorzie ook een mutable versie, waarbij de methodesscale(tegenhanger vanscaled) enadd(tegenhanger vanplus) de matrix aanpassen waarop de methode opgeroepen wordt.

Voorzie twee versies van de immutable versie: één waarbij de elementen intern opgeslagen worden in een array in row major order, en één waarbij de elementen intern opgeslagen worden in een array in column major order. De API van beide versies moet identiek zijn (zowel qua syntax als qua semantiek (= observeerbaar gedrag)), en ze moeten precies dezelfde testsuite doen slagen. Voorzie een testsuite die alle code van beide versies covert (behalve code die enkel uitgevoerd wordt in geval van een fout).

Voorzie ook twee versies van de mutable versie: één waarbij de elementen intern opgeslagen worden in een array in row major order, en één waarbij de elementen intern opgeslagen worden in een array van arrays. De API van beide versies moet identiek zijn (zowel qua syntax als qua semantiek (= observeerbaar gedrag)), en ze moeten precies dezelfde testsuite doen slagen. Voorzie een testsuite die alle code van beide versies covert (behalve code die enkel uitgevoerd wordt in geval van een fout).

Voorzie telkens volledige publieke en interne formele documentatie. (Dat houdt ook in dat je voor elke constructor en elke methode met behulp van@inspects- en@mutates-clausules specificeert welke klant-zichtbare objecten door die constructor or methode geïnspecteerd of gewijzigd worden, tenzij de methodenaam begint metgetgevolgd door een hoofdletter en de methodethisinspecteert en geen objecten wijzigt.)

Handel ongeldige argumenten voor de constructoren defensief af, en ongeldige argumenten voor de methodes contractueel.
